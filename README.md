2021 թ․ Դիլիջան քաղաքում կայացած «ՄԵԴԻԱԳՐԱԳԻՏՈՒԹՅՈՒՆ ԵՎ ԱՆՀԱՏԱԿԱՆ ՏՎՅԱԼՆԵՐԻ ՊԱՇՏՊԱՆՈՒԹՅՈՒՆ» հաքաթոնի շրջանակներում «Կրիտիկուս» թիմի (Նարեկ Սարգսյան, Ալեքսանդր Խալաթյան, Ոսկեհատ Բայաթյան, Ալինա Ավագյան) կողմից ստեղծվեց «Կրիտիկուս» ինտերակտիվ խաղը, որը ճանաչվեց հաքաթոնի հաղթող նախագիծ։ Խաղի նպատակն է բարձրացնել մեդիագրագիտության մակարդակը։ Խաղում ենթադրվում է, որ մենք գտնվում ենք հերոսի տանը և կարող ենք մուտք գործել երեք սենյակներից մեկը։ Առաջին սենյակն է՝ սովորել, որտեղ ծրագիրը ուսուցանում է մեդիագրագիտության հիմունքները, երկրորդ սենյակը թեստ է, որտեղ կարող ենք ստուգել և ամրապնդել մեր գիտելիքները, երրորդն ինտերակտիվ խաղ է։ Խաղն ավարտելիս մասնակիցը ստանում է հավաստագիր և բոնուսային քարտեր։ Խաղը ներկայացվել է DigiTech 2021 ՏՏ Էքսպոյին։
